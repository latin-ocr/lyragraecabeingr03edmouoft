LYRA GRAECA

στρ. ε’ μηδ’ ἀελίου προσιδεῖν
φέγγος· ἀλλ’ οὐ γάρ τίς ἐστιν
πρᾶξις τάδε μυρομένοις,
χρὴ κεῖνο λέγειν ὅτι καὶ μέλλει τελεῖν.
165 ἦρά τις ἐν μεγάροις
Οἰνῆος ἀρηϊφίλου
ἔστιν ἀδμήτα θυγάτρων
σοὶ φυὰν ἀλιγκία ,·
τάν κεν λιπαρὰν ἐθέλων θείμαν ἄκοιτιν.’
170 τὸν δὲ μενεπτολέμου
ψυχὰ προσέφα ἈἸελεά-
γρου· ‘ Λίπον χλωραύχενα
ἐν δώμασι Δαϊάνειραν,
νῆϊν ἔτι χρυσέας
175 Κύπριδος θελξιμβρότου.’
ἀντ. ε’ λευκώλενε Καλλιόπα,
στᾶσον εὐποίητον ἅρμα
αὐτοῦ· Δία τε Κρονίδαν
ὕμνησον Ὀλύμπιον ἀρχαγὸν θεῶν
180 τόν τ’ ἀκαμαντορόαν
Ἀλφὲρν Πέλοπός τε βίαν
καὶ Πίσαν, ἔνθ’ ὁ κλεεννὸς
ποσσὶ νικάσας δρόμῳ
ἦλθεν Φερένικος ἐς εὐπύργους Συρακόσ-
185 σας Ἱέρωνι φέρων
εὐδαιμονίας πέταλον.
χρὴ δ’ ἀλαθείας χάριν
αἰνεῖν, φθόνον ἀμφοτέραισιν
χερσὶν ἀπωσάμενον,
190 εἴ τις εὖ πράσσοι βροτῶν.
ἐπ. ε’ Βοιωτὸς ἀνὴρ τᾷδε1 φών[ησε γλυκειᾶν]2
(Ησίοδος πρόπολος
Μουσᾶν, ὃν ἂν ἀθάνατοι τι[μῶσι, τούτῳ]3
1 56

