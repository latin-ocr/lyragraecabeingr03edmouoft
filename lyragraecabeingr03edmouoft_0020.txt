LYRA GRAECA

ἐπεὶ δὲ πειρῶσαν ὁ Εὔνοστος ἀπετρέψατο καὶ λοιδορήσας ἀπῆλθεν
εἷς τοὺς ἀδελφοὺς κατηγορήσων, ἔφθασεν ἡ παρθένος ταύτὸ πράξασα
κατ’ ἐκείνου καὶ παρώξυνε τοὺς ἀδελφοὺς Ἔχεμον καὶ Λέοντα καὶ
Βούκολον ἀποκτεῖναι τὸν Εὔνοστον, ὣς πρὸς βίαν αὐτῇ συγγεγε-
νημένον. ἐκεῖνοι μὲν οὖν ἐνεδρεύσαντες ἀπέκτειναν τὸν νεανίσκον·
ὃ δὲ Ἐλιεὺς ἐκείνους ἔδησεν· ἦ δ’ Ὄχνα μεταμελομένη καὶ
γέμουσα ταραχῆς, ἅμα μὲν αὑτὴν ἀπαλλάξαι θέλουσα τῆς διὰ τὸν
ἔρωτα λύπης, ἅμα δ’ οἶκτίρουσα τοὺς ἀδελφούς, ἐξήγγειλε πρὸς
τὸν Ἐλιέα πᾶσαν τὴν ἀλήθειαν, ἐκεῖνος δὲ Κολωνῷ· Κολωνοῦ δὲ
δικάσαντος οἷ μὲν ἆδελφοὶ τῆς Ὄχνας ἔφυγον, αὐτὴ δὲ κατεκρήμ-
νισεν ἑαυτήν, ὡς Μυρτὶς ἡ Ἀνθηδονία ποιήτρια μελῶν ἱστόρηκεν.
τοῦ δὲ Εὐνόστου τὸ ἡρῷον καὶ τὸ ἄλσος οὕτως ἀνέμβατον ἐτηρεῖτο
καὶ ἀπροσπέλαστον γυναιξίν, ὥστε πολλάκις σεισμῶν ἢ αὐχμῶν ἢ
διοσημιῶν ἄλλων ’γενομένων ἀναζητεῖν καὶ πολυπραγμονεῖν ἐπιμελῶς
τοὺς Ταναγραίους, μὴ λέληθε γυνὴ τῷ τόπῳ πλησιάσασα.

